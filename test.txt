返工前。

腦細：非常歡迎！

職員：太多嘢做，我會唔撈㗎。

腦細：你放心，喺我管理之下係冇可能發生嘅。

職員：我星期六星期日有得休息嗎？

腦細：唔使講啦，基本嘢嚟喎。

職員：平時會唔會成日ＯＴ，甚至通頂㗎？

腦細：無可能嘅！

職員：有交通費、餐費津貼嗎？

腦細：當然有啦，一定比同行高。

職員：會唔會有做工猝死風險㗎？

腦細：唔會。你點會咁諗嘅？

職員：公司會定期搞旅遊獎賞吓員工嗎？

腦細：呢個有明文規定嘅。

職員：咁我要準時返工嗎？有D公司遲到會扣錢喎。

腦細：唔會，睇情形啦。

職員：人工呢？出糧會唔會準時？

腦細：百分之一百。

職員：會唔會新嚟新豬肉，所有棘手工作都由新丁做㗎？

腦細：冇可能嘅，公司仲有唔少資深同事。

職員：如果上層有空缺，會考慮提拔新人嗎？

腦細：唔駛問啦，呢個係我地公司嘅成功秘訣。

職員：你唔會呃我卦？

返工後。
